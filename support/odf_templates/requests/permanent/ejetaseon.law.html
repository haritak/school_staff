<!-- Edit this file with Bluefish! -->
<meta charset="utf8"/>

<h3>ΑΔΕΙΕΣ ΕΞΕΤΑΣΕΩΝ (άρθρο 60 του Υ.Κ. όπως αντικαταστάθηκε από το Ν. 4210/2013)</h3>
<ul>
<li>Κατηγορία εργαζόμενου/ης: <b>Μόνιμος/η</b></li>
<li>Εκδίδεται από : <b>Το σχολείο που υπηρετεί</b></li>
<li>Μέγιστος αριθμός ημερών ανά <b>ημερολογιακό</b> έτος: 10</li>
</ul>
<h4>Δικαιολογητικά :</h4> 
<ul>
	<li>Αίτηση</li>
	<li>βεβαίωση της σχολής ότι έλαβε μέρος σε εξετάσεις</li>
</ul>

<p>
Στους εκπαιδευτικούς που είναι μαθητές, σπουδαστές ή φοιτητές, προπτυχιακοί ή μεταπτυχιακοί, χορηγείται άδεια εξετάσεων με αποδοχές. Η άδεια αυτή χορηγείται μετά από αίτηση του εκπαιδευτικού, ο οποίος πρέπει να προσκομίσει βεβαίωση της σχολής ότι έλαβε μέρος σε εξετάσεις. 
</p>
<p>Οι άδειες εξετάσεων χορηγούνται <b>για το χρόνο φοίτησης και μέχρι δύο το πολύ εξάμηνα μετά τη λήξη του</b>, εφόσον ο εκπαιδευτικός εξακολουθεί να φοιτά και να έχει, με επίσημη ανανέωση της εγγραφής του, την ιδιότητα του μαθητή, σπουδαστή ή φοιτητή ανεξαρτήτως επιπέδου. Για κάθε ημέρα εξετάσεων χορηγείται άδεια εξετάσεων μιας (1) ημέρας. Επισημαίνεται ότι την εν λόγω άδεια δύναται να τη λάβουν και οι εκπαιδευτικοί που συμμετέχουν σε προγράμματα μετεκπαίδευσης ή μεταπτυχιακά προγράμματα ανοιχτού πανεπιστημίου της ημεδαπής ή αλλοδαπής ασχέτως εάν οι εξετάσεις διεξάγονται κατά το Σαββατοκύριακο. (ΔΙΔΑΔ/Φ.51/590/οικ.14346/29-05-2008). <b>H άδεια αυτή χορηγείται και για την παρουσίαση της μεταπτυχιακής εργασίας</b>.</p>
<p>Οι άδειες εξετάσεων ισχύουν και για τους εκπαιδευτικούς που εκπονούν διδακτορική διατριβή,<b> προκειμένου να συναντηθούν με τον επιβλέποντα καθηγητή</b>, να παρουσιάσουν τη διατριβή τους ή να την υποστηρίξουν. Δεδομένου όμως ότι στην προκείμενη περίπτωση οι εκπαιδευτικοί αυτοί δεν συμμετέχουν σε εξετάσεις, <b>η άδεια θα χορηγείται κάθε φορά μετά από συνεκτίμηση των αναγκών τόσο της Υπηρεσίας όσο και της εκπόνησης της διδακτορικής διατριβής των ενδιαφερομένων </b>(αρ. ΔΙΔΑΔ/Φ. 53.9673/16848/21-4-2003 έγγραφο του ΥΠΕΣΣΔΑ). </p>
<p>Άδεια εξετάσεων χορηγείται και<b> για την ορκωμοσία των εκπαιδευτικών</b> μετά την ολοκλήρωση των σπουδών τους. Σε περίπτωση που οι προβλεπόμενες ημέρες της παρ. 2 έχουν εξαντληθεί, τότε χορηγείται για το σκοπό αυτό κανονική άδεια. 
</p>
