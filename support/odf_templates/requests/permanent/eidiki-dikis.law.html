<!-- Edit this file with Bluefish! -->
<meta charset="utf8"/>

<h3>ΕΙΔΙΚΕΣ ΑΔΕΙΕΣ (άρθρο 50 του Υ.Κ. (Ν. 3528/2007) ) </h3>
<ul><li>Κατηγορία εργαζόμενου/ης: <b>Μόνιμος/η</b></li>
<li>Εκδίδεται από : <b>Το σχολείο που υπηρετεί</b></li>
</ul>



<h4>ΑΔΕΙΑ ΓΙΑ ΣΥΜΜΕΤΟΧΗ ΣΕ ΔΙΚΗ (παράγραφος 1 τελευταίο εδάφιο)</h4>
<ul>
<li>Μέγιστος αριθμός ημερών : <b>3</b> ανάλογα την απόσταση.</li>
</ul>
<h5>Δικαιολογητικά :</h5> 
<ul>
	<li>Αίτηση</li>
	<li>Φωτοτυπία της κλήσης από το δικαστήριο</li>
	<li>βεβαίωση του δικαστηρίου ότι παρουσιάστηκε σε αυτό</li>
</ul>
<p>
    Χορηγείται άδεια μιας (1) έως τριών (3) ημερών για συμμετοχή του εκπαιδευτικού σε δίκη.   Η συμμετοχή νοείται με όλες τις ιδιότητες:<br>
     <ul><li>ενάγοντα ή εναγόμενου,</li> <li>μηνυτή ή μυνηθέντος,</li> <li>αιτούντος ή καθού,</li> <li>μάρτυρα ή πραγματογνώμονα</li> <li>και φυσικά του ενόρκου.</li></ul>  Η ειδική άδεια απουσίας για συμμετοχή σε δίκη χορηγείται στον εκπαιδευτικό για ειδικό λόγο, <b>ο οποίος αφορά τον ίδιο προσωπικά και όχι άλλο πρόσωπο</b>, όπως το σύζυγο ή το τέκνο του υπαλλήλου.<br> 
Μαζί με την αίτηση υποβάλλεται και <b>φωτοτυπία της κλήσης</b> από το δικαστήριο, <b>ενώ αφού επιστρέψει ο εκπαιδευτικός, υποχρεούται να προσκομίσει βεβαίωση του δικαστηρίου ότι παρουσιάστηκε σε αυτό.</b><br>
<b>Ο αριθμός των ημερών της ανωτέρω άδειας προσδιορίζεται ανάλογα με τη χιλιομετρική απόσταση</b> και τις ειδικές συνθήκες μετακίνησης, σύμφωνα με τα κριτήρια που εφαρμόζονται ως σήμερα για την χορήγηση άδειας για την άσκηση εκλογικού δικαιώματος, χωρίς ωστόσο στις περιπτώσεις αυτές η άδεια αυτή να υπερβαίνει κάθε φορά τις τρεις (3) εργάσιμες ημέρες.
<b>Η ειδική άδεια χορηγείται και για πειθαρχικές υποθέσεις, σύμφωνα με την παρ. 4 του άρθρου 136 του Ν. 3528/2007, όπως αντικαταστάθηκε από το άρθρο Δεύτερο του Ν. 4057/2012 (54 Α’).</b><br>

<p>
Σημείωση: Κατά τη διενέργεια των βουλευτικών ή αυτοδιοικητικών  εκλογών,  ισχύουν τα εξής:

<ol><li>1. Όσοι εκπαιδευτικοί μετακινούνται σε απόσταση 200-400 χιλιομέτρων λαμβάνουν άδεια μιας (1) εργάσιμης ημέρας.</li>
<li>2. Όσοι μετακινούνται σε απόσταση 401 χιλιομέτρων και πάνω λαμβάνουν άδεια δύο (2) εργασίμων ημερών, εφόσον κινούνται εξ ολοκλήρου οδικώς με βάση την υπεύθυνη δήλωσή τους.</li>
<li>3. Όσοι μετακινούνται σε νησιά ή από νησιά, για τα οποία δεν υπάρχει οδική πρόσβαση, ο αριθμός των ημερών άδειας που λαμβάνουν, εξετάζεται κατά περίπτωση από τον αρμόδιο  Διευθυντή της Εκπαίδευσης, ανάλογα με την απόσταση και τις ειδικές συνθήκες μετακίνησης, χωρίς ωστόσο στις περιπτώσεις αυτές, η άδεια να ξεπερνά τις τρεις (3) εργάσιμες ημέρες.</li></ol>
</p>
</p>








